---
layout: default
---
<div class="czytelnia container">
    <div class="row">
        <div class="col-md-12">
            <h2>Dziecko w sytuacji rozwodu</h2>
            <div class="author">Agata Ejsmont</div>
        </div>
    </div>
    <div class="row">
        <div class="col-md-4 col-md-push-8">
            <img class='img-responsive' src="{{ site.baseurl }}/img/homini_k_02.jpg" alt=""/>
        </div>
        <div class="col-md-8 col-md-pull-4">
            <p>
                Z doświadczeń pracy z pacjentami w sytuacjach kryzysowych wiem, że
                rozwód jest jedną z trudniejszych i bardziej skomplikowanych sytuacji. Dotyczy bowiem
                wszystkich członków rodziny. W szczególności cierpią jednak ci
                najmłodsi.
            </p>
            <p>
                Rozstanie rodziców, separacja, wyprowadzenie się któregoś z rodziców
                z domu jest dla dziecka zawsze bardzo bolesnym doświadczeniem i
                przeżyciem. Sytuacja jest tym bardziej trudna, jeśli z perspektywy
                dziecka wszystko wyglądało dobrze i wydawało mu się, że rodzice już
                zawsze będą razem.
            </p>
            <p>
                W sytuacji rozwodu dziecko jest świadkiem wielu konfliktów, kłótni,
                które zdecydowanie naruszają jego poczucie bezpieczeństwa. Rodzice
                zapominają wtedy o dziecku i bardzo często nie zdają sobie sprawy z
                tego, jak silne i nieprzyjemne emocje ono przeżywa.
            </p>
            <p>
                Zazwyczaj my rodzice potrafimy pomóc dziecku najlepiej. Może jednak
                dojść do takiej sytuacji, kiedy problemy nawarstwiają się i pomoc
                rodziców może być już niewystarczająca. Potrzebna jest wtedy
                ingerencja psychologa.
            </p>
            <p>
                Bardzo ważne jest traktowanie dziecka w sytuacji rozwodu ze specjalną
                troską i zainteresowaniem. Szacunek dla wrażliwości dziecka, liczenie się z
                jego potrzebami, a przede wszystkim wiedza rodziców o tym, co dzieje się z dziećmi
                podczas ich rozstania, sprawiają, że bardzo wiele problemów,
                negatywnych emocji, cierpienia i krzywdy, można z powodzeniem uniknąć.
            </p>
            <h3>Na początku warto zastanowić się jak dzieci rozumieją
                rozstanie rodziców.</h3>
            <p>
                Oczywiście zawsze jest to zależne od wieku dziecka. Im mniejsze
                dziecko tym mniej rozumie rozwód. Na początku rozumie, że rodzice
                nie mieszkają razem, ale nie wie dlaczego.
                W szkole podstawowej zaczyna rozumieć czym jest rozwód, jest w
                stanie zrozumieć, że rodzice już nigdy nie będą razem. Podobnie
                wygląda sytuacja u dzieci z gimnazjum czy liceum. Nie oznacza to
                jednak, że dzieci które rozumieją sytuację, muszą ją zaakceptować.
            </p>
            <p>
                Dlatego bardzo istotne jest przygotowanie dziecka i przeprowadzenie z
                nim stosownej rozmowy. Młodszym dzieciom trzeba wyjaśnić sytuację
                w jak najprostszy sposób. Należy opisać sytuację uczciwie, tak jak ona
                wygląda naprawdę. Uniknąć przy tym oceniania siebie nawzajem,
                okłamywania dziecka i opisywania niemiłych szczegółów. Należy
                zapewnić dziecko o tym, że nadal będzie miało dwoje rodziców, którzy
                będą je kochać, pomimo tego, że nie będą mieszkać razem. Należy
                przygotować się na wiele pytań, nagłych, emocjonalnych reakcji ze
                strony dziecka. Pamiętaj aby uprzedzić dziecko o tym co się zmieni w
                jego życiu, a co nie ulegnie zmianie.
            </p>
            <p>
                Im starsze dziecko, tym więcej szczegółów mu się należy.
                Opowiedz/opowiedzcie mu co robiliście, żeby ratować związek.
                Pamiętając zawsze, żeby nie oskarżać drugiej strony, nie robić z siebie
                ofiary i nie reagować zbyt emocjonalnie. Przygotujcie się też na wiele
                pytań, które mogą paść jeszcze długo po rozmowie. Bądźcie
                przygotowani na to, że wiele razy usłyszycie od dziecka to samo
                pytanie, np.: „Dlaczego tata nie może zostać dzisiaj z nami na noc?”.
                Pamiętajcie też o tym, że rozwód może mieć również swoje
                konsekwencje w kontaktach rówieśniczych Waszego dziecka, w szkole i w innych
                miejscach, w których dziecko spędza czas. Pozwólcie mu odreagować
                Wasze rozstanie i uszanujcie jego uczucia. Starajcie się też nie
                obwiniać go za jego złe zachowanie. Są to sygnały, które Wasze
                dziecko będzie dawać, aby zwrócić uwagę otoczenia na siebie i na
                swoje problemy.
            </p>
            <p>
                Temat dziecka w sytuacji rozwodu jest bardzo rozległy i myślę, że wielu
                czytelników bardzo zainteresuje. Ilość rozwodów w Polsce w roku 2009
                wyniosła aż 65 tysięcy i niestety wcale,
                z roku na rok, się nie zmniejsza. Powrócę więc do tematu przy
                następnych wydaniach gazety. Rozwinę temat o tematykę związaną z
                opieką nad dzieckiem w trakcie i po rozwodzie. Pomogę mam nadzieję
                w ten sposób uniknąć wielu niepotrzebnych problemów.
            </p>
            <!--Ciekawostki psychologiczne-->
            <h3>Przedstawiciele tych zawodów rozwodzą się najczęściej!</h3>
            <p>
                Profesor Michael Aamodt z Uniwersytetu Radford opublikował ostatnio
                wyniki dość ciekawych badań. Zbadał on losy życiowe 449 osób z
                całego świata, zajmujących się przeróżnymi profesjami. Sprawdził w
                ten sposób przedstawiciele których zawodów rozwodzą się najczęściej.
                Z badań jednoznacznie wynika, że osoby, które w swojej pracy mają
                częsty kontakt z innymi osobami, mają największą tendencję do zdrad.Idąc za jego badaniami najczęściej rozwodzą się tancerze,
                choreografowie, barmani, masażyści (ok. 40%). Dalej mamy operatorów
                maszyn przemysłowych, w przemyśle żywieniowym, operatorów telefonii
                stacjonarnej i komórkowej oraz operatorów maszyn w przemyśle tekstylnym –
                i to jest już mniej zrozumiałe Osoby najmniej zagrożone rozwodami to
                natomiast: inżynierowie rolnictwa, optycy, policjanci drogówki, katecheci,
                lekarze pediatrzy oraz chemicy (1-6% przypadków rozwodów u
                przedstawicieli tych zawodów).
            </p>
        </div>
    </div>
</div>
