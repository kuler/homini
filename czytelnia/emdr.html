---
layout: default
title: EMDR (Eye Movement Desensitization and Reprocesing)
---
<div class="czytelnia container">
    <div class="row">
        <div class="col-md-12">
            <h2>EMDR (Eye Movement Desensitization and Reprocesing)</h2>
            <div class="author">Żaneta Kulerska</div>
        </div>
    </div>
    <div class="row">
        <div class="col-md-4 col-md-push-8">
            <img class='img-responsive' src='{{ site.baseurl }}/img/emdr-img.jpg'/>
        </div>
        <div class="col-md-8 col-md-pull-4">
            <p>
                Metoda terapii przez odwrażliwianie za pomocą ruchu gałek ocznych, przede wszystkim leczy
                zaburzenia potraumatyczne, a także różnego rodzaju lęki, i co ważne w ciągu
                zaledwie kilku spotkań. Każde spotkanie ma ustruktualizowany przebieg.
                Cała terapia EMDR zamyka się w 6 etapach. Jest wiele badań naukowych
                świadczących o skuteczności tej metody, dlatego Światowa Organizacja Zdrowia
                zaleca leczenie PTSD (Zespół Stresu Pourazowego) właśnie tym rodzajem
                terapii.
            </p>
            <p>
                Tym, co wyróżnia EMDR spośród innych form terapii jest to, że nie wymaga
                od osoby po trudnych doświadczeniach, ani analizy zdarzenia, ani ponownego
                głębokiego zanurzania się w swoich wspomnieniach, a także i to, że przy
                pojedynczej traumie wystarczy ok. 3-6 spotkań.
            </p>
            <p>
                EMDR czerpie z różnych szkół psychoterapeutycznych, ale przede wszystkim
                opiera się na mechanizmach psychoneurofizjologicznych. Punktem wyjścia jest
                to, że mózg człowieka doświadczającego ekstremalnie trudnych wydarzeń jest
                tak obciążony, że ma utrudniony dostęp do dotychczas skutecznych sposobów
                radzenia sobie. Oznacza to, że ugrzązł w punkcie, z którego trudno mu wyjść.
                Dzieje się tak, ponieważ zapamiętane wydarzenie nie zostało wystarczająco
                przetworzone, a jedynie doświadczone, wyizolowane i zamrożone w „czystej”
                emocjonalnej formie. Dlatego po doświadczeniach ekstremalnych człowiek
                ma wrażenie, jakby cały czas przeżywał te same emocje i widział te same
                obrazy, które nie opuszczają go od tamtego czasu. Przy pomocy EMDR
                następuje integracja tego zdarzenia – doświadczane emocje zostają połączone
                z przetwarzaniem poznawczym. Jest to możliwe dzięki stymulacji bilateralnej,
                czyli naprzemiennej obydwu półkul za pomocą np. wodzenia oczami za ręką.
            </p>
            <p>
                W naszym Centrum już wiele osób doświadczyło na sobie skuteczności
                EMDR. Jest to metoda pomocna nie tylko przy traumie (np. po wypadku
                samochodowym, napaści, przemocy domowej), ale także w przezwyciężeniu
                kryzysu (np. przy rozwodach). Pozwala ona na zmniejszenie lub
                wyeliminowanie lęku związanego z trudna sytuacją i wdrożenie nowych
                sposobów radzenia sobie opartych na „chłodnej” ocenie sytuacji i dzięki temu
                znalezienie nowych rozwiązań.
            </p>
        </div>
    </div>
</div>
